---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

#### Har du tidigare kunskaper (eller förutfattade meningar) i objektorienterad programmering i PHP eller något annat språk?
Jag har i tidigare kurser läst objektorienterad python, dock har jag av personliga skäl inte lyckats avsluta kursen. Så långt som jag har läst kursen har jag dock kunnat förstå koncepten och metoderna i objektorienterad programmering. 

#### Hur gick det att komma in i PHP och programmering med objekt och klasser?
Det var en omställning att komma in med programmering i PHP igen, särskilt med påbyggnad av objekt och klasser. Där man tidigare jobbade i bakgrunden tyckte jag att det var en särskild omställning att använda en klass som sedan skulle presenteras i en index.php fil, och för att förstå logiken bakom. 

#### Hur det gick det att utföra uppgiften “Gissa numret”?
Som nämnt ovan var det lite av en omställning. Just att skapa kopplingen mellan klassen och kunna ha majoriteten av kod i klassen som man sedan använder i index.php var en tankeställare. Jag fastnade även lite för hur $_POST skulle hänga ihop med all kod. 

#### Vilken taktik valde du för att lagra spelet i sessionen?
Jag valde att starta en session via config, så varje gång man kommer in på sidan så startas en session. Efter all logik i klassen Guess så avslutas det med en destory_session funktion som körs. Detta gör att när man trycker på att få börja spelet på nytt så förstörs sessionen och all data raderas, inklusive cookies. 

#### Gick det bra att komma igång med Git och GitHub, du gjorde ungefär samma i design-kursen?
Jag har under de senaste två kurserna haft lite problem med att få upp mitt repo på Github. I en annan kurs fick jag problem när jag försökte initiera och pusha ett repo som redan fanns och ägdes av dbwebb, vilket löstes av att jag istället pushade ut me-katalogen. I aktuell kurs fick jag lite liknande problem, vilket föranledde till att min SSH nyckel raderades, så jag fick behörighetsproblem. Detta löstes genom att jag raderade hela .git-mappen och initierade repot på nytt med en ny SSH nyckel, vilket funderade suveränt. 

#### Har du några inledande reflektioner kring me-sidan och dess struktur, känner du igen dig från design-kursen?
Jag känner igen strukturen från design-kursen, vilket gör det enklare att navigera sig bland all kod. Trots att strukturen känns väldigt komplicerad med tanke på nuvarande kunskapsnivå så är det skönt att ha en ordentligt fungerande me-sida där hgrid och vgrid styr positionering av objekten på sidan. 

#### Vilken är din TIL för detta kmom?
Mitt TIL för detta kursmoment är användandet av Github. På grund av all felsökning och problem som jag har fått så känns det som att jag har fått lära mig Github på ett helt nytt sätt. Jag har tidigare omedvetet valt att skjuta upp att förstå logiken bakom Github och hur jag använder mig utav det för att skapa en backup av all min kod, men var tvungen att göra det nu och fick låta det ta lite tid för att fullständigt förstå och kunna problemlösa.
